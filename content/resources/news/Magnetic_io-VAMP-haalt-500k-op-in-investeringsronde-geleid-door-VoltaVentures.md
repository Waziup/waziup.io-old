+++
title = "Persbericht  - Magnetic.io VAMP haalt €500k op in investeringsronde geleid door Volta Ventures" 
tags = ["vamp", "news", "press"]
category = ["news"]
date = "2016-05-23"
type = "blog"
author = "Magnetic.io"
draft = false
description = "Persbericht - Magnetic.io VAMP haalt €500k op in investeringsronde geleid door Volta Ventures om opensource canary test en release platform voor containers en microservices op te schalen. DevOps en business teams gebruiken VAMP om storingen te voorkomen, releases te versnellen, en performance van online software te optimaliseren."
+++

### Magnetic.io VAMP haalt €500k op in investeringsronde geleid door Volta Ventures om opensource canary test en release platform voor containers en microservices op te schalen

**DEVOPS EN BUSINESS TEAMS GEBRUIKEN VAMP OM STORINGEN TE VOORKOMEN, RELEASES TE VERSNELLEN, EN PERFORMANCE VAN ONLINE SOFTWARE TE OPTIMALISEREN.**

**AMSTERDAM, 23 Mei, 2016** — Magnetic.io, een in Amsterdam gevestigde hightech startup, heeft aangekondigd dat het een investering van €500.000 heeft opgehaald in een ronde geleid door Volta Ventures. Magnetic.io ontwikkelt VAMP, een opensource oplossing om canary-test en -release, en auto-scaling functionaliteiten, toe te voegen aan systemen die gebruik maken van populaire (Docker) container en microservice technologieën. De functionaliteiten die VAMP toevoegt maken het voor DevOps teams makkelijker om in minder tijd een hogere kwaliteit van online software in productie te brengen. De investering zal worden gebruikt voor de ontwikkeling van enterprise functionaliteiten voor het VAMP framework, het stimuleren en ondersteunen van de opensource community en het partner netwerk, en om de internationale groei te versnellen. Huidige investeerder Startupbootcamp (SBC) en succesvolle ondernemer Henri de Jong (Mijndomein) nemen ook deel in de investeringsronde. Dhr. Maene, managing partner van Volta Ventures, zal toetreden tot de raad van bestuur.

Om uitdagingen op het gebied van online en digitale groei, performance en time-to-market op te lossen, passen steeds meer online organisaties technieken als continuous-delivery, containers en microservices toe. Om het volledige potentieel van deze technologieën te benutten, voor zowel IT als business, is een overkoepelend experimenteer-systeem zoals VAMP essentieel. Door alle onderliggende onderdelen slim te coördineren wordt het mogelijk om snel, eenvoudig en vooral risico-vrij continue nieuwe versies van online software naar productie uit te rollen, te testen, optimaliseren en op te schalen. 

<!--more-->

Succesvolle online bedrijven zoals Netflix, AirBnB en Facebook passen deze “canary test en release” methode al jaren zeer succesvol toe. Zij lanceren vrijwel continue nieuwe versies en varianten van hun software naar kleine percentages bezoekers, meten en optimaliseren vervolgens de performance, en verhogen dan stapsgewijs het percentage bezoekers om zo op een risicovrije en gecontroleerde manier tot een stabiele en geoptimaliseerde upgrade te komen. 

Tot voor kort was het voor de meeste organisaties complex en duur om dit soort “canary methodieken” toe te passen. VAMP maakt het eenvoudig en kosteneffectief om deze slimme en veilige manier van online software in productie testen en upgraden toe te voegen aan bestaande en nieuwe architecturen. VAMP kan zowel stand-alone werken, als ook in combinatie met veelgebruikte container en microservices oplossingen zoals bijvoorbeeld Docker, Mesosphere DC/OS, Azure Container Service, Rancher en Kubernetes.

Frank Maene, managing partner Volta Ventures:
*“Wij zijn overtuigd van de visie van Olaf en zijn team op de toegevoegde waarde van VAMP in een sterk groeiende container en microservices markt. Wij geloven dat VAMP een belangrijke rol zal spelen bij het mogelijk maken van het slimmer uitrollen, optimaliseren en schalen van online software en containers. Wij zijn enthousiast om hier deel van uit te maken en het VAMP team hierbij te ondersteunen.”*

Olaf Molenveld, Magnetic.io CEO en co-founder: 
*“We zijn zeer blij om Volta Ventures, Henri de Jong en SBC aan boord te hebben. Samen kunnen we onze missie om organisaties slimmer software te laten uitrollen, optimaliseren en schalen nog beter vorm geven. De ervaring waar we nu uit kunnen putten is zeer waardevol. Dit gaat ons absoluut helpen om ons product, het team en de opensource community verder te laten groeien.”* 

Om binnen 5 minuten met VAMP’s canary en auto-scaling functionaliteiten aan de slag te gaan is een eenvoudig te installeren QuickStart versie gratis te downloaden vanaf http://vamp.io. Voor informatie over de enterprise functionaliteiten en andere vragen stuur een email naar info@magnetic.io     

**Over Magnetic.io**  
Magnetic.io VAMP is het opensource platform dat slimme functionaliteiten voor (A/B) testen, uitrollen en automatisch schalen toevoegt aan (micro)service en container gebaseerde architecturen. Het bedrijf is gevestigd in Amsterdam en is mede opgericht door Olaf Molenveld
www.vamp.io

Contact: Olaf Molenveld, CEO,  
olaf@magnetic.io, tel +31 653 36 27 83

**Over Volta Ventures**  
Volta Ventures Arkiv investeert in jonge en ambitieuze internetbedrijven in de Benelux. Het fonds heeft € 55 miljoen onder beheer en wordt ondersteund door het EIF en ARKimedes-Fonds II.
www.volta.ventures

Contact: Frank Maene, managing partner,   
frank@voltaventures.eu, tel. +32 477 20 17 82

**Over Startupbootcamp**  
Startupbootcamp is opgericht in 2010 en is inmiddels uitgegroeid tot een internationaal accelerator programma voor startups met 13 programma's in Amsterdam, Barcelona, ​​Berlijn, Eindhoven, Istanbul, Londen, Miami, New York en Singapore. Het mentor en alumni-netwerk is verspreid over meer dan 50 landen. Meer informatie is te vinden op: www.startupbootcamp.org
